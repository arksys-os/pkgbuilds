<big>Bedankt voor de steun!</big>

Een groot deel van de ondersteuning voor CachyOS Linux komt van haar gebruikersgemeenschap, en we zouden graag elke gebruiker willen danken voor hun deelname. We groeien aan een gestaag tempo, en onze distributie wordt dankzij jullie elke dag beter.

Het is niet moeilijk om een verschil te maken. Afhankelijk van je vaardigheden en je beschikbaarheid kan je CachyOS helpen op één of meer van de volgende wijzen:

<big>Support en promotie</big>

<b>Zeg het voort</b>

Als je van CachyOS houdt, laat het dan aan anderen weten. Schrijf een artikel en publiceer het op distrowatch.com, of spreek erover met je vrienden en familie.

<b>Word lid van de gemeenschap</b>

CachyOS is niet maar gewoon een besturingssysteem; het is ook een dynamische gemeenschap van mensen die zich verheugen in een vrij en open project, en die samenkomen en elkaar inspireren. Deze interactie kan de vorm hebben van de hulp aan gebruikers met problemen en nieuwe gebruikers zich welkom te laten voelen, of eenvoudigweg door samen te komen en te praten met andere CachyOS-gebruikers.  We raden je dus aan om je bij de gemeenschap aan te sluiten en CachyOS te helpen beter te worden.

<b>Help mekaar</b>

Als je wat vrije tijd hebt en je bereid bent om andere gebruikers te helpen met technische problemen moet je zeker overwegen de forums te lezen, je aan te sluiten op het IRC kanaal, en/of andere CachyOS gebruikers te helpen de problemen op te lossen waar jij misschien wel een antwoord op kan geven.

<big>Projectbijdragen</big>

<b>Rapporteer fouten</b>

Als je merkt dat er iets niet correct werkt in CachyOS, laat het ons weten. Welk probleem je ook ontdekt hebt, het gaat naar alle waarschijnlijkheid ook anderen raken, en hoe sneller we op de hoogte zijn, hoe sneller we kunnen ingrijpen.

<b>Nieuwe ideeën</b>

Het overgrote merendeel van de verbeteringen in elke nieuwe release komt van de gemeenschap. Is er iets waarvan je overtuigd bent dat het beter kan, of ontdek je dat er iets ontbreekt, laat het ons dan meteen weten. Of het nu gaat over een nieuw stuurprogramma voor de hardware, of over een softwarepakket dat eigenlijk in de standaardinstallatie zou moeten zitten maar daarin ontbreekt, of heb je nog andere ideeën om CachyOS beter te maken, we zijn altijd geïnteresseerd in je mening.

<b>Artistieke bijdragen</b>

Heb je een talent voor grafisch ontwerp en wil je bijdragen aan het project, toons ons dan gerust je creaties en je kunstwerken.  Of het nu gaat om een eenvoudige wallpaper, een set icoontjes, een openingsscherm of zelfs een nieuw logo, we zijn altijd blij om van jou te horen.

<b>Code</b>

Het merendeel van onze ontwikkeling gebeurt in Qt, C++, Python, HTML5/CSS en Bash. We gebruiken ook Git voor versiecontrole en PKGBUILDs voor packaging. Als je je thuis voelt in deze technologieën, aarzel dan niet om de code te bekijken. Als je denkt dat je onze toepassingen kan verbeteren of dat je nieuwe toepassingen kan schrijven, aarzel dan niet om patches te suggereren of een fork van onze Git repositories te genereren.
